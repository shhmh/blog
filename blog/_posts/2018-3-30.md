---
title: خاطره روز 2018-3-30
date: 2018-3-30
author: شعبان محمد حسنی
---

خیلی یادم نمیاد دیروز چی شد. با تاریخ دیروز مینویسم تا گمش نکنم. صبح حالم بد شد. هیچوقت نباید صبحو با چک کردن این سایتای خبری آشغال شروع کنم که همه‌ش درباره‌ی شرکتای آشغالتر از خودشون می‌نویسن. یا ازونا یا ازون کدرای احمق. هیشکی نمیفهمه، هیچوقت. از همون اول. بابای منم دقیقا ۴۹ سالش بود که اون دستگاه آشغال...همه‌چی آشغال شده. ولی اینطوری نمیمونه.
داشتم واسه خودم راه میرفتم و فکر میکردم. بعد اینکه خبرو خوندم زدم بیرون. نتونستم. از انتهای بلوک ۹ رو تا اون مغازه لعنتی که هیچ از قیافه صاحب مغازش خوشم نمیاد رو با سرعت قدم رفتم. اسم مغازه چی بوده؟ دکوراسیون داخلی آبان لعنتی. از آبان متنفرم. آبان بود که رفت. یه هفته مونده بود به تولدش.
با صدای “Battery Critically low!” هدفونم به خودم اومدم. جلوی کافی شاپ لانجین سعادت آباد بودم. یادش بخیر قبلا ها که برنامه نویس بودم زیاد اینجا میومدم و کد میزدم. دوستش دارم. یبار خیلی شانسی وقتی داشتم تو شهر میگشتم پیداش کردم.  الان چند سالیه شده پاتوق یکسری متخصص هوش مصنوعی. حالمو بهم میزنه. اسمشو آخرین بار که پامو اونجا گذاشتم برای خودم عوض کردم. «کافه هرروز یک قدم به سمت تباهی». به آدم‌هاش می‌آد.
یکم رفتم جلو تر سر کوچه یکی از دیگه از شرکتای هوش مصنوعی بودم. مثل قارچ همه‌جا هستن. این همه مشکل و بعد اینا دارن کلی پولو مصرف از بین بردن آدما میکنن. احمقا. شرکت «احمقای داده‌سازان فرصت‌طلب». اسمشون رو باید یادم بمونه. هم اسمشون هم این مسیرو. جلو تر به بیمارستان پارسیان رسیدم. وای حتی نمی‌خوام راجع بهش حرف بزنم. یادآوری اون خاطرات دیوونم می‌کنه.
یکی داشت سیگار می‌کشید. دم یک کافه. کافه آرتیست سعادت آباد. آرتیست چه اسم مضحکی. از صبح بوی عجیبی میداد امروز. هیشکی کاری به من نداره. ناهارهامو تنها میخورم. تولدم رو منتظر کسی نبودم ولی بانک بهم تبریک گفت. شبا هم دیر میرم خونه و غذام رو خودم گرم میکنم. صدام کردم. اول فکر کردم شاید با کسی دیگه‌، نبود. با من بود. «خود تو، با توام» صحبت کردیم. صمیمی بود. ازین آدما که مزه‌ی بیسکوییت مادر میدن. راه رفتیم. دوست دارم مسیرمو از بالا نگاه کنم؛ مثل فرشته‌ها. چند دقیقه بود. چند ساعت بود. یاد خبر صبح انداخت حرفاش منو. ۴۹سال...دقیق. خدافظی کرد. رفت. بالای سرمو نگاه کردم. «کافه رستوران گورزن» یهو خندم گرفت از صدای خندم یه لحظه برگشت عقب رو نگاه کرد ولی بعد به مسیرش ادامه داد. بلاخره تصمیمو گرفتم. یادم میمونه این خیابونا رو.
اینارو باید یادم بمونه. همه باید امروز منو یادشون بمونه.